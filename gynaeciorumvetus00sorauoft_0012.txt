- VIII -

qui revera etiam Sorano testis semel est in alio quodam
graeci textus capitulo quemque idem Soranus in frag-
mento illo amplissimo de alopecia citat apud Galenum
(XII, 416), Asclepiadeus fuit et Asclepiadis Bithyni doc-
trinae „corrector“ (Gal. VIII, 758), qui ex altero Ascle·
piade iuniore pharmacione (XII, 745. XIII, 528. 537. 646.
cf. etiam 853) et ex Andromacho (XIII, 30 etc.) saepe
in remediorum scripturis a Galeno citatur in t. XII et
XIII (ed. LipS.).19) quod autem in capitulo de difficultate
partus errore natum falsumque est scriptoris testimonium,
hoc ubi certum est in praefatione fictum esse prompta
est suspici0, quae tamen vix ei congrua fuerit qui alieni
operis translatorem se gerat, non proprii auctorem. ob·
viam quidem apud Latinos etiam „Muscio“ est (C. Ι.
L. III, 5265 ubi „Auscus Muscionis filius“), sed qui octa·
vum Inscriptionum Latinarum tomum nuper editum indi-
cesque inspexerit, ei nescio an suspicio incidat Afrum
fuisse Mustionem quales Afri fuerunt frequentissimi illi
in Numidia (et Mauretania) Mustii (Mustiosi, Mustioli,
Mustaci una cum Mussiis et Mussiosis).²⁰) atque ita fieri
sane potuit ut Muscion (Μοσχίων) testis extaret scriptori
qui esset Muscio vel Mustio, -

cuius ut incerta sunt nomen gens aetas omnia, ita in-
certa libri est fideS, qui codicibus quidem satis antiquis
sed paucis et corruptis atque, cum ad graecum interim
textum utrique consonantes spectent, aequali fere auctori-
tate dissociabiliter divergentibus ad nostram aetatem tra-
ditus sit. hunc ego meliorum codicum ope destitutus
nunc prout potui primus edidi, additis ex unico codice
graeci textus reliquiis Dietzianis recenti aetate sine spe
excerptis pessimeque habitis. ansam autem totius negotii

dedit codex Hafniensis21) quem nemini adhuc cognitum
Hafniae moratus repperi anno 1863.

Berolini 7. Sept. 1881. V. B..

